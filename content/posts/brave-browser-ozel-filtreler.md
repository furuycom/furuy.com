---
title: "Brave Reklam Engelleyici Rehberi"
date: "2021-04-16"
lastmod: "2023-12-19"
categories: 
  - "uygulamalar"
tags: 
  - "brave-browser"
---

Brave, varsayılan olarak reklam engelleme özelliğine sahip bir internet tarayıcısıdır. Bu yazıda, Brave'in reklam engelleme özelliğini daha etkili bir şekilde kullanmayı öğreneceksiniz.
 
## Brave Shields

Brave, varsayılan olarak yalnızca üçüncü taraf reklamları engeller. Örneğin bir web sitedeki sponsorlu içerikleri engellemez. Birinci parti de dahil tüm reklamları engellemek için "**Block trackers & ads (Aggressive)**" seçeneğini seçmeniz gerekiyor.

## Content Filtering

Burada farklı filtre listeleri kullanarak daha fazla reklam ve istenmeyen öge engellemeniz mümkün.
Bu sayfaya Brave Shields ayarlarından ulaşabilirsiniz. Ayrıca **brave://adblock** ve masa üstünde **brave://settings/shields/filters** sayfasından da ulaşabilirsiniz.

### Filter Lists

Burada, açıklamalarına göre istediğiniz harici filtreleri kullanabilirsiniz. Yalnızca ihtiyacınız olanları etkinleştirin çünkü çok fazla filtre listesi tarayıcınızı yavaşlatabilir. Benim tavsiyelerim bu şekilde:
- EasyList Cookie
- Fanboy's Annoyances
- Fanboy's Social
- Fanboy's Anti-Newsletter
- Fanboy's Mobile Notifications
- Fanboy's Anti-chat Apps
- uBlock Annoyanyes
- YouTube Mobile Distractions
- YouTube Mobile Recommendations
- Bypass Paywalls Clean Filters
- Adguard Turkish

Ayrıca ülkelere ve dillere göre de filtreler bulunuyor. İhtiyacınıza göre bunları da kullanabilirsiniz. Easylist, Fanboy, Adguard ve uBlock filtreleri genellikle sorunsuzdur.

### Custom Filter Lists

Yukarıdakiler haricinde bir filtre kullanmak isterseniz, bu sayfadan harici filtreler ekleyebilirsiniz.


Özel filtreler bulmak için [FilterLists.com](https://filterlists.com/) sitesini ziyaret edebilir ve  [FilterLists İle Yeni Reklam Engelleyici Filtreleri Bulun](https://furuy.com/filterlists-com/) isimli yazımı okuyabilirsiniz.
Burada "Syntaxes" kısmından "uBlock Origin Static" seçeneğini işaretlemeniz gerekiyor çünkü bu [destekleniyor.](https://support.brave.com/hc/en-us/articles/6449369961741)

### Custom Filters
Harici bir engelleme yapmak için **Adblock Plus syntax**'ı kullanabilirsiniz.

**Not:** Bu seçeneği mobilde görebilmek için "**brave://adblock**" sayfasına gitmeniz gerekiyor.

Brave mobilde şu an için görsel bir arayüzle engelleme özelliği bulunmuyor. Bu ve benzeri çok daha fazla özelliğe erişmek için Firefox  ile uBlock Origin kullanmanızı öneririm. uBlock Origin, en gelişmiş reklam/takipçi vb. ögeleri engelleme aracıdır, en iyi Firefox'ta çalışır ve yakın zamanda Chromium tabanlı hiçbir tarayıcıda çalışmayacak!