---
title: "Access Dots Özelliğini Android'de Kullanma"
date: "2021-04-30"
lastmod: "2022-05-26"
categories: 
  - "android"
  - "guvenlik-mahremiyet"
---

> Bu yazı uzun zamandır güncellenmemektedir!

Access Dots, iOS 14 ile tanıtılan, kullanıcının gizliliğini geliştirmeyi amaçlayan yeni bir özellik. Bu özellik sayesinde, arka planda mikrofona veya kameraya erişilirse, ekranda renkli noktalar beliriyor. Her bir izin için farklı bir renk kullanıldığından, hangi iznin kullanıldığını kolayca anlayabiliyorsunuz.

**EKLEME (26.05.2022):** Android 12 ile birlikte, bu özelliği üçüncü bir parti uygulamaya gerek olmadan kullanabilirsiniz. Detaylar için, Android'in resmi web sitesindeki bu bağlantıyı ziyaret edin: [https://source.android.com/devices/tech/config/privacy-indicators](https://source.android.com/devices/tech/config/privacy-indicators)

## Android için Access Dots

**Vigilante** isimli açık kaynak kodlu uygulama, **Access Dots** özelliğini [Android](https://furuy.com/categories/android/)'de kullanabilmenizi sağlıyor. Uygulamayı, tamamen ücretsiz olarak F-droid üzerinden yükleyebilirsiniz:

[https://f-droid.org/en/packages/com.crazylegend.vigilante/](https://f-droid.org/en/packages/com.crazylegend.vigilante/)

### Vigilante

![Vigilante](/assets/img/vigilante.jpg)

Uygulamanın genel özellikleri şu şekilde:

- Tamamen ücretsiz
- Açık kaynak kodlu (özgür yazılım)
- İnternet bağlantısı gerekmez
- Database ve uygulama ayarları encrypted olarak saklanır
- Gereksiz izinler istemez
- Karanlık ve aydınlık tema
- Kilit ekranı geçmişi
- Bildirim geçmişi
- Kulaklık takma ve çıkarma geçmişi
- Şarj cihazı takma ve çıkarma geçmişi
- Uygulamaların izinleri kullanma geçmişi
- Mikrofon ve kamera kullanım bildirimi
- Mikrofon ve kamera kullanımını gösteren noktalar ve bunları özelleştirme seçenekleri

Uygulamayı kullanabilmek için, erişilebilirlik izni vermeniz gerekiyor. Bunun haricinde herhangi bir kurulum adımı bulunmuyor. Uygulamanın düzgün bir şekilde çalışabilmesi için "Diğer uygulamaların üzerinde göster" izni vermeniz ve arka planda çalışabilmesi için de pil tasarrufunu kapatmanız gerekebilir.
