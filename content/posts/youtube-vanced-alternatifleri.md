---
title: "YouTube Vanced Alternatifleri"
date: "2022-04-16"
lastmod: "2023-12-18"
categories: 
  - "android"
  - "gnu-linux"
  - "internet"
  - "uygulamalar"
tags: 
  - "freetube"
  - "newpipe"
  - "sponsorblock"
  - "ublock-origin"
  - "dearrow"
  - "firefox-android"
  - "youtube"
---

Reklamsız YouTube uygulaması veya ücretsiz YouTube Premium olarak bilinen YouTube Vanced'in Twitter hesabında, uygulamanın kapanacağını [açıklandı](https://twitter.com/YTVanced/status/1503052250268286980). Birçok kullanıcısı olduğu için büyük yankı uyandıran bu haber ile birlikte, Vanced kullanıcıları yeni alternatif arayışına girdiler. Ben de bu vesile ile YouTube Vanced uygulaması hakkında birkaç önemli bilgi verip, YouTube deneyiminizi artırmanıza yarayacak özgür yazılımlar ve yardımcı araçlar önereceğim.

### YouTube Vanced Güvenli Mi?

Hayır çünkü Vanced, açık kaynak kodlu olmayan bir yazılımın, modifiye edilmiş bir versiyonu; Bu da, uygulamanın güvenli olup olmadığını öğrenebilmemize imkan vermiyor. Resmi olmayan kaynaklardan indirilen APK uygulamaları da, tehlikeyi katbekat artırıyor.

### YouTube Vanced Hâlâ Çalışıyor Mu?

Hayır, artık çalışmıyor çünkü uzun zamandır güncellenmiyor.

### YouTube Vanced Yerine Ne Kullanabilirim?

YouTube Vanced'in en iyi alternatifi ReVanced'dir. Burada bir noktaya dikkat etmeniz gerekiyor: ReVanced, resmi YouTube uygulamasını -ve desteklenen diğer uygulamaları- modifiye edebilmenizi sağlar; Vanced'in aksine size hazır bir YouTube APK dosyası vermez. Dolayısıyla ReVanced adıyla herhangi bir YouTube APK'sı kesinlikle kullanmayın. Orijinal YouTube APK dosyasını bulmanız ve gerekli düzenlemeleri yaptıktan sonra derlemeniz gerekiyor.
Resmi GitHub bağlantısı: [https://github.com/revanced](https://github.com/revanced)

ReVanced kurulumunda zorlandıysanız, aşağıdaki daha kolay alternatifleri kullanabilirsiniz.

## NewPipe (Android)

NewPipe, Android için FOSS bir YouTube istemcisidir. Uygulamanın temel özellikleri bu şekilde:

- Ücretsiz ve özgür yazılım.
- Google hesabınız ile giriş yapamıyorsunuz ama içe aktarma ve yedekleme fonksiyonları mevcut.
- Google API'lerini kullanmaz. Yalnızca gerekli ve zorunlu olan veriler Google'a gönderilir. Diğer verileriniz, çevrim dışı olarak cihazınızda saklanır.
- Video, ses ve alt yazı indirme.
- Reklamsız.
- Arka planda ve pencerede oynatma.
- Abone olma (YouTube hesabınızdaki aboneliklerinizi içe [aktarabilirsiniz](https://newpipe.net/FAQ/tutorials/import-export-data/).), liste oluşturma (listeleri de içe aktarabilirsiniz.) ve izlenme geçmişi özellikleri.
- Koyu ve siyah tema desteği.
- Videoda kaydırarak ses ve parlaklık kontrolü.
- Çoklu kalite seçenekleri ve daha yüksek çözünürlüklü videoları izleyebilme imkanı.
- Yorumları, önerilen videoları, video bilgilerini ve video açıklamasını gizleme/gösterme.
- Ülke, uygulama veya içerik dili değiştirme.
- Yaş kısıtlaması olan videoları giriş yapmadan izleyebilme.

**NewPipe Bağlantıları**  
Resmi web sitesi: [https://newpipe.net/](https://newpipe.net/)  
GitHub sayfası: [https://github.com/TeamNewPipe/NewPipe](https://github.com/TeamNewPipe/NewPipe)  
F-Droid indirme bağlantısı: [https://f-droid.org/packages/org.schabi.newpipe/](https://f-droid.org/packages/org.schabi.newpipe/)

Bununla mı sınırlı? Hayır. NewPipe'ın bir de "NewPipe x SponsorBlock" isimli fork'u var ki, birkaç mükemmel özellik daha ekliyor:

- Sponsor Block
- Return YouTube Dislikes
- Hata raporu göndermeyi tamamen kapatma.

Kısacası, "YouTube God Mode" :)

**NewPipe x SponsorBlock Bağlantıları**  
GitHub sayfası: [https://github.com/polymorphicshade/NewPipe](https://github.com/polymorphicshade/NewPipe)

## Firefox (Android & PC)

Hiçbir uygulama kullanmadan, yalnızca Firefox tarayıcısı ile reklamsız YouTube'u kullanmanız da mümkün. Firefox'u kullanmamızın nedeni, tarayıcı eklentilerini resmi olarak kullanmanıza izin veren tek Android tarayıcısı olması. (Diğer muhteşem özelliklerine de göz atmak isterseniz, [Firefox Neden En İyi Android Web Tarayıcısı?](https://furuy.com/firefox-neden-en-iyi-android-web-tarayicisi/) başlıklı yazımı okuyabilirsiniz.) YouTube'un mobil sürümünü, olabildiğince işlevsel hale getirmek için bu eklentileri kullanacağız:

### uBlock Origin

uBlock Origin ile reklamlardan kurtulabilirsiniz. Eklentiyi kurun ve eklenti ayarlarından, gerekli olacağını düşündüğünüz filtreleri ekleyin. Daha fazla filtre bulmak için [FilterLists İle Yeni Reklam Engelleyici Filtreleri Bulun](https://furuy.com/filterlists-com/) başlıklı yazımı okumanızı öneririm. [YouTube: Even More Pure Video Experience](https://filterlists.com/lists/youtube-even-more-pure-video-experience) gibi filtreler bulabilirsiniz.

Firefox Android için: [https://addons.mozilla.org/android/addon/ublock-origin/](https://addons.mozilla.org/android/addon/ublock-origin/)  
Firefox masaüstü için: [https://addons.mozilla.org/en-US/addon/ublock-origin/](https://addons.mozilla.org/en-US/addon/ublock-origin/)

### Video Background Play Fix

Bu eklenti sayesinde, mobilde YouTube'u arka planda dinleyebilirsiniz. Eklentiyi yüklemeniz yeterli; başka hiçbir ayarlama yapmanız gerekmiyor.

Eklentiyi yükleyin: [https://addons.mozilla.org/android/addon/video-background-play-fix/](https://addons.mozilla.org/android/addon/video-background-play-fix/)

### SponsorBlock

Videolardaki reklamlardan kurtulduk. Şimdi sırada, video içindeki rahatsız edici kısımlardan kurtulmak var. Bu eklenti sayesinde videolardaki intro, outro, reklam ve "abone olun" bildirimleri gibi alanları otomatik olarak atlayabilirsiniz. Eklenti hakkında yazdığım [SponsorBlock Kullanmak Güvenli Mi?](https://furuy.com/sponsorblock-guvenli-mi/) yazısını da okuyabilirsiniz.

Eklentiyi yükleyin: [https://addons.mozilla.org/firefox/addon/sponsorblock/](https://addons.mozilla.org/firefox/addon/sponsorblock/)

### DeArrow
DeArrow, YouTube videolarının thumbnail görsellerini ve başlıklarını düzenleyerek, clickbaitsiz bir deneyim sunmayı amaçlar. Geliştiricisi, SponsorBlock'un geliştiricisidir.

Eklentiyi yükleyin: [https://addons.mozilla.org/en-US/android/addon/dearrow/](https://addons.mozilla.org/en-US/android/addon/dearrow/)

### Return YouTube Dislike

YouTube videolarındaki dislike sayılarını görmek ve bu özelliği geri getirmek için bu eklentiyi kullanabilirsiniz. Eklenti, arşivdeki videoların dislike sayılarını çekiyor ve sizin like/dislike işlemlerinizi de kaydediyor.

Eklentinin resmi web sitesi: [https://www.returnyoutubedislike.com/](https://www.returnyoutubedislike.com/)  
Eklentiyi yükleyin: [https://addons.mozilla.org/firefox/addon/return-youtube-dislikes/](https://addons.mozilla.org/firefox/addon/return-youtube-dislikes/)

* * *

## FreeTube (Linux, MacOS & Windows)

FreeTube, resmi olmayan bir YouTube istemcisidir. Öne çıkan özellikleri bu şekilde:

- Özgür yazılım
- Reklamsız
- Gelişmiş özelleştirme seçenekleri
- İzleme geçmişi
- Yedekleme ve geri yükleme
- Abone olma
- Video indirme
- Favoriler oynatma listesi (Watch Later gibi kullanabilirsiniz ama şu an için yalnızca bir oynatma listesi desteği mevcut.)
- Sponsor Block

Web sitesi: [https://freetubeapp.io/](https://freetubeapp.io/)
